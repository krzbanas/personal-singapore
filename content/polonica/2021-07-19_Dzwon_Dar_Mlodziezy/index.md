+++
date = "2021-07-19"
lastmod = "2023-02-24"
draft = false
tags = ["Polonica"]
title = "Dzwon z Daru Mlodziezy"
summary = """
Na szczycie Mount Faber z widokiem na Harbour Front i Sentozę
"""
math = false
+++


Minister gospodarki morskiej i żeglugi śródlądowej Marek Gróbarczyk oraz minister transportu Singapuru, minister koordynujący ds. infrastruktury Khaw Boon Wan dokonali uroczystego odsłonięcia pamiątkowego dzwonu z żaglowca „Dar Młodzieży”.

Zainaugurowany w dn. 29 października podczas wizyty ministra Marka Gróbarczyka w Singapurze pamiątkowy dzwon podarowany został Singapurowi przez Polskę w rocznicę pobytu żaglowca w Mieście Lwa w trakcie Rejsu Niepodległości. Uroczystość była częścią obchodów 50. rocznicy nawiązania stosunków dyplomatycznych między Polską a Singapurem.

Podarunek symbolizuje więzy przyjaźni łączące oba państwa i ich bogate tradycje marynistyczne. Niezwykły dar jest nawiązaniem do mającej miejsce rok temu wizyty „Daru Młodzieży” w Singapurze na półmetku Rejsu Niepodległości  - morskiej podróży dookoła świata zorganizowanej dla uczczenia 100. rocznicy odzyskania przez Polskę niepodległości. W ciągu czterech dni pokład polskiego żaglowca zacumowanego w centrum miasta odwiedziły tysiące Singapurczyków, którzy chętnie brali udział w rocznicowych wydarzeniach o charakterze edukacyjnym, kulturalnym i biznesowym.

Dzwon „Daru Młodzieży” dołączy do dzwonu z inskrypcją „Dar Pomorza”, który podarowany został  w latach 90- tych singapurskiej wyspie Sentosa , a obecnie jest jedną z głównych atrakcji wzgórza Faber. Jako „Dzwon Szczęścia” przynosi pomyślność nowożeńcom i gościom licznie odwiedzającym pobliskie atrakcje. Oba dzwony będą odtąd znane pod wspólną nazwą „Polskich Dzwonów Szczęścia”.



